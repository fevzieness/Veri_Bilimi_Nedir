# Veri_Bilimi_Nedir

Veri bilimi  çeşitli yöntemler ile elde edilen verileri analiz ederek anlamlı kılmak için istatistik, yapay zeka, bilimsel yöntemler, veri analizi ve daha pek çok noktanın bir araya geldiği disiplinlerarası bir alandır. Bu alanda yetkinliklere sahip kişiler veri bilimci olarak adlandırılır. Bu kişiler çeşitli kaynaklardan toplanan verileri analiz etmek ve bunlardan eyleme dönüştürülebilir içgörüler üretmek için çeşitli becerileri bir araya getirirler. Veri bilimi, verileri analiz sürecine hazırlayan temizleme, toplama, çözümleme gibi çeşitli işlemlemeleri de kapsıyor.

# Veri Biliminin İş Dünyasındaki Uygulamaları
Şirketler sundukları ürün ve hizmetleri geliştirerek verileri rekabet avantajına dönüştürmek için veri biliminden faydalanırlar. İş dünyasında kullanılan veri bilimine ait uygulamalar şu şekilde özetlenebilir:

    1.  Çeşitli kaynaklardan toplanan verileri analiz ederek müşteri kaybının önüne geçilmesi sağlanır. Bu veriler sayesinde pazarlama ekibi müşteri memnuniyetini artırmak için daha hızlı harekete geçebiliyor.
   
   2.  Lojistik süreçlerinin teslimat sürelerini iyileştirmek, verimliliği artırmak ve maliyetleri azaltmak için hava koşulu, trafik durumu ve benzeri etkenler analiz edilebiliyor.

   3. İş süreçlerinde kullanılan araçların, makinelerin ve benzeri ekipmanların ne zaman bozulacağı, bakım veya tamire ihtiyaç duyacağına yönelik öngörülerde bulunulur. Böylece, tedarik zinciri daha etkin bir şekilde optimize edilebiliyor.

  4.  Finans hizmeti veren kuruluşlarda servislerdeki anormal veya kuşku uyandıran eylemleri tespit ederek dolandırıcılığın önüne geçilebiliyor.
Müşterilerin geçmiş satın alımları veya talepleriyle ilişkili veriler analiz edilerek bu doğrultuda müşteriler için öneriler oluşturularak satışların artmasına katkı sağlanabiliyor.
